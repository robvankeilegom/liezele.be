---
title: "Landelijke Gilde"
date: 2020-06-11T18:54:18+02:00
type: "featured"
image: "images/landelijke-gilde.jpeg"
tags:
- "Landelijke Gilde"
---


Wie zijn wij?

Wij zijn de grootste vereniging van Liezele. Het leven in Liezele proberen wij aangenamer te maken door tal van activiteiten te organiseren. Wij zijn aangesloten bij de Landelijke Gilden, ons gedachtegoed kan u onderaan terugvinden.

Wat bieden wij u aan?

- activiteiten die kaderen in het plattelands –en gezinsleven.
- een ontspannend programma voor klein en groot.
- tal van andere voordelen.

Paasmaandag gaat Vlaamse Plantenbeurs door in Liezele. In samenwerking met de Landelijke Gilde nationaal ( 70000 leden) zal de Landelijke Gilde Liezele dit evenement organiseren.
Voor de bezoeker is de toegang gratis.

Verkoopbeurs:
Deze gaat door van 10 tot 17 uur in de dorpskern van Liezele.
De standhouders worden verwacht tussen 8.30 en 10 uur.

Animatie en demonstraties:
Van de demonstraties kan iedere tuinliefhebber iets leren.

Algemeen gedachtegoed Landelijke Gilden :
Wij zijn een ledenbeweging. In bijna iedere landelijke dorpskern in Vlaanderen is er een actieve afdeling. De Landelijke Gilden willen eerst en vooral dat het op het platteland goed is om te leven voor alle bewoners. Daarom organiseren de plaatselijke afdelingen ontspannende activiteiten, cursussen rond onderwerpen die gaan van de traditionele snoeilessen tot gedurfde zweefvliegsessies, opendeurdagen waarop boeren en tuinders en hun buren tot meer inzicht en begrip voor elkaar komen, de aanleg van een groen dorpsplein waarvan alle bewoners kunnen genieten en nog veel meer.

We zijn dus geen één themabeweging.
We willen niet opkomen voor één welbepaald actiepunt.
Maar in de thema’s die wij aansnijden, staan het gezin en de leefbaarheid van het dorp centraal.
Die thema’s raken het beleid op vele vlakken, van het gemeentelijke tot het federale.

