---
title: "De Bacchanten"
date: 2020-06-11T19:04:19+02:00
type: "featured"
bg_image: "images/bacchanten.png"
tags:
  - "De Bacchanten"
---
![bacchanten logo](/images/bacchanten.png#floatleft)
Sinds lang heeft Liezele een rijke zangtraditie met koren en koortjes die aanvankelijk vooral de eucharistievieringen in de parochie verzorgden.

Uit de overblijvers van “De Wielewaaltjes” en “Zingt Jubilate”, groeide de idee om met de oudsten ook buiten de kerk te gaan zingen. Zo ontstond in 1987 een nieuw koor.

Er was een geschoolde dirigent, Jo Peeters, een enthousiast bestuur, een groep graag zingende leden maar er was nog geen naam. Uit allerlei voorstellen en probeersels ontstond de naam: De Bacchanten. (*)

Wekelijks hard repeteren resulteerde in enkele optredens en een succesvol eerste concert in 1988. Met de jaren en met een aantal dirigentenwissels is er heel wat veranderd en groeide het koor, eerst onder leiding van Ludwig Merckx, daarna met Wim Van Ranst, Johan De Lombaert, Urbain Van Asch en nu onder de hoede van, Jurgen De Maeyer tot wat het tegenwoordig is.

Het koor put uit een zeer gevarieerd repertorium: geestelijk geïnspireerde liederen, Nederlandse en anderstalige volksliederen, negro -  spirituals moderne en oude klassiekers.

Het koor luisterde vroeger heel wat huwelijksvieringen op, zorgt voor muzikale ondersteuning bij academische zittingen, vernissages en recepties en werkte samen met fanfares, harmonies en andere koren.

De Bacchanten zijn steeds op zoek naar nieuwe uitdagingen. In mei 2006 zongen ze een geslaagd aperitiefconcert ‘ Spring levend’, in september vierden ze samen met de Puurse harmonies en fanfares en met de ander Puurse koren in ‘Puurs zingt’.  Dat leidde dan weer tot een dubbel- kerstconcert ‘Samen Kersten’ waar De Bacchanten en de Harmonie uit Kalfort De Concordiavrienden, op hun manier Kerstmis vierden. In 2007 bestaan ze 20 jaar en in mei hebben ze zich weer bewezen in eerste afdeling op het Provinciaal Koortornooi in Ekeren.

_(*)De Bacchanten_
_…In de Griekse mythologie was Bacchus, o.a. de god van de stuwende groeikracht in de natuur. Als god van de wijn was Bacchus ook de bron van geestdrift en inspiratie, bevorderaar van schone kunsten. De vrouwen die hem op zijn tochten vergezelden, werden ‘Bacchanten’ genoemd. Ook de wezens die luidruchtig en opgewonden de Dionysusfeesten vierden, noemde men ‘Bacchanten’…_

Graag zingen is belangrijk – notenlezen niet noodzakelijk.
Hartelijk welkom !

> site: [bacchanten.com](https://www.bacchanten.com/)
