---
title: "De Watermolen"
date: 2020-06-11T18:32:39+02:00
description: ""
image: "images/de-watermolen.jpg"
bg_image: "images/de-watermolen.jpg"
tags:
- "Over Liezele"
---
### Info
Naam: Schemelbertmolen
Ligging: Wolfstraat 1,  2870 Liezele (Puurs) op de Molenbeek
Eigenaar: Weduwe J.E. De Keersmaecker, Peter Lemmens-De Keersmaecker
Bouwjaar 1636 / 1922
Type: Turbine watermolen
Functie: Korenmolen
Kenmerken: Molen en woonhuis onder één dak
Gevlucht/rad: Girard-turbine
Twee steenkoppels, haverpletter, koekenbreker,
graankuiser, dieselmotor (als hulpmotor)
Toestand: Maalvaardig
Eigenaar: Peter Lemmens-De Keersmaecker


### Beschrijving / geschiedenis

Op de Molenbeek, naast de Wolfstraat in Liezele (gemeente Puurs), bevindt zich de enige watermolen van Klein-Brabant.
Deze graanwatermolen werd in 1636 gebouwd en staat in de streek bekend als 'Schemelbertmolen'.

In 1914 (WO 1) werd de molen grotendeels vernield en was tot die tijd een onderslagmolen.
In 1922-1923 werd de molen herbouwd en kreeg toen een Girard-turbine en een dieselmotor. De molen bleef in werking tot in de jaren 1980. De molen beschikt ook over een haverpletter, koekenbreker en graankuiser, alsook over een dieselmotor die als hulpmotor ingeschakeld kon worden. De laatste beroepsmolenaar was Joseph De Keersmaecker.

Op 1 september 1994 werd de turbinemolen (met inbegrip van het gebouw, de turbine, het sluiswerk en alle gaande werk) beschermd als monument en samen met zijn omgeving als dorpsgezicht. Bovendien werd de vallei van de Molenbeek op 29 mei 1995 beschermd als landschap.
Vrijwillige molenaar Jos Spruyt uit Boechout voerde enkele kleinere herstellingen uit en liet de molen soms draaien.

In 2005 kwam Eginhard Van Wilder als nieuwe vrijwillige molenaar, maar hij overleed in 2006 op 39-jarige leeftijd.
De heer Peter Lemmens-De Keersmaecker is de huidige eigenaar-molenaar.

